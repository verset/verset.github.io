---
layout: default
title: "Țefania"
slug: tefania
---

<h1>Țefania<span class='star'>*</span></h1>
<div class='xrf'><span class='star'><span class='star'>*</span></span>Luc. 19:41-44; Deut. 30:1-10; Hab. 3:18</div>
<a name=1></a><h2>Capitolul 1</h2><h3>Amenințări împotriva lui Iuda și Ierusalimului</h3>
<span class='nrver'>1. </span><span class='txtver'>Cuvântul Domnului care a fost spus lui Țefania, fiul lui Cuși, fiul lui Ghedalia, fiul lui Amaria, fiul lui Ezechia, pe vremea lui Iosia, fiul lui Amon, împăratul lui Iuda:<br></span>
<span class='nrver'>2. </span><span class='txtver'>&bdquo;Voi nimici totul de pe fața pământului, zice Domnul.<br></span>
<span class='nrver'>3. </span><span class='txtver'>Voi<span class='star'>*</span> nimici oamenii și vitele, păsările cerului și peștii mării, pietrele de poticnire<span class='star'>**</span> și pe cei răi împreună cu ele; voi nimici cu desăvârșire pe oameni de pe fața pământului, zice Domnul.<br></span>
<div class='xrf'><span class='star'><span class='star'>*</span></span>Osea 4:3. <span class='star'><span class='star'>**</span></span>Ezec. 7:19; Ezec. 14:3, 4, 7; Mat. 13:41</div>
<span class='nrver'>4. </span><span class='txtver'>Îmi voi întinde mâna împotriva lui Iuda și împotriva tuturor locuitorilor Ierusalimului; voi nimici cu desăvârșire din locul acesta rămășițele lui<span class='star'>*</span> Baal, numele slujitorilor săi<span class='star'>**</span> și preoții împreună cu ei,<br></span>
<div class='xrf'><span class='star'><span class='star'>*</span></span>2Împ. 23:4, 5. <span class='star'><span class='star'>**</span></span>Osea 10:5</div>
<span class='nrver'>5. </span><span class='txtver'>pe cei ce se închină<span class='star'>*</span> pe acoperișuri înaintea oștirii cerurilor, pe cei ce se închină<span class='star'>**</span> jurând<span class='star'>&#8224;</span> pe Domnul, dar care jură și pe împăratul lor, Malcam<span class='star'>&#8224;&#8224;</span>,<br></span>
<div class='xrf'><span class='star'><span class='star'>*</span></span>2Împ. 23:12; Ier. 19:13. <span class='star'><span class='star'>**</span></span>1Împ. 18:21; 2Împ. 17:33, 41. <span class='star'><span class='star'>&#8224;</span></span>Isa. 48:1; Osea 4:15. <span class='star'><span class='star'>&#8224;&#8224;</span></span>Ios. 23:7; 1Împ. 11:33</div>
<span class='nrver'>6. </span><span class='txtver'>pe cei ce<span class='star'>*</span> s-au abătut de la Domnul și pe cei ce nu caută<span class='star'>**</span> pe Domnul, nici nu întreabă de El.&rdquo;<br></span>
<div class='xrf'><span class='star'><span class='star'>*</span></span>Isa. 1:4; Ier. 2:13, 17; Ier. 15:6. <span class='star'><span class='star'>**</span></span>Osea 7:7</div>
<span class='nrver'>7. </span><span class='txtver'>Tăcere<span class='star'>*</span> înaintea Domnului Dumnezeu! Căci<span class='star'>**</span> ziua Domnului este aproape, căci Domnul<span class='star'>&#8224;</span> a pregătit jertfa, Și-a sfințit oaspeții.<br></span>
<div class='xrf'><span class='star'><span class='star'>*</span></span>Hab. 2:20; Zah. 2:13. <span class='star'><span class='star'>**</span></span>Isa. 13:6. <span class='star'><span class='star'>&#8224;</span></span>Isa. 34:6; Ier. 46:10; Ezec. 39:17; Apoc. 19:17</div>
<span class='nrver'>8. </span><span class='txtver'>&bdquo;În ziua jertfei Domnului voi pedepsi pe voievozii<span class='star'>*</span> și fiii împăratului, și pe toți cei ce poartă haine străine.<br></span>
<div class='xrf'><span class='star'><span class='star'>*</span></span>Ier. 39:6</div>
<span class='nrver'>9. </span><span class='txtver'>În ziua aceea voi pedepsi și pe toți cei ce sar peste prag, pe cei ce umplu de silnicie și de înșelăciune casa stăpânului lor.<br></span>
<span class='nrver'>10. </span><span class='txtver'>În ziua aceea, zice Domnul, se vor auzi strigăte de jale la poarta peștilor<span class='star'>*</span>, urlete în cealaltă mahala a cetății și un mare prăpăd pe dealuri.<br></span>
<div class='xrf'><span class='star'><span class='star'>*</span></span>2Cron. 33:14</div>
<span class='nrver'>11. </span><span class='txtver'>Văitați-vă, locuitori din<span class='star'>*</span> Macteș. Căci toți cei ce fac negoț sunt nimiciți, toți cei încărcați cu argint sunt nimiciți cu desăvârșire.<br></span>
<div class='xrf'><span class='star'><span class='star'>*</span></span>Iac. 5:1</div>
<span class='nrver'>12. </span><span class='txtver'>În vremea aceea voi scormoni Ierusalimul cu felinare și voi pedepsi pe toți oamenii care se bizuie pe drojdiile<span class='star'>*</span> lor și zic<span class='star'>**</span> în inima lor: &bdquo;Domnul nu va face nici bine, nici rău!&rdquo;<br></span>
<div class='xrf'><span class='star'><span class='star'>*</span></span>Ier. 48:11; Amos 6:1. <span class='star'><span class='star'>**</span></span>Ps. 94:7</div>
<span class='nrver'>13. </span><span class='txtver'>Averile lor vor fi de jaf, și casele lor vor fi pustiite; vor zidi case, și nu<span class='star'>*</span> le vor locui, vor sădi vii, și nu vor bea vin<span class='star'>**</span> din ele.&rdquo;<br></span>
<div class='xrf'><span class='star'><span class='star'>*</span></span>Deut. 28:30, 39; Amos 5:11. <span class='star'><span class='star'>**</span></span>Mica 6:15</div>
<span class='nrver'>14. </span><span class='txtver'>Ziua cea mare a Domnului este aproape<span class='star'>*</span>, este aproape și vine în graba mare! Da, este aproape ziua cea amarnică a Domnului, și viteazul țipă cu amar.<br></span>
<div class='xrf'><span class='star'><span class='star'>*</span></span>Ioel 2:1, 11</div>
<span class='nrver'>15. </span><span class='txtver'>Ziua<span class='star'>*</span> aceea este o zi de mânie, o zi de necaz și de groază, o zi de pustiire și nimicire, o zi de întuneric și negură, o zi de nori și de întunecime,<br></span>
<div class='xrf'><span class='star'><span class='star'>*</span></span>Isa. 22:5; Ier. 30:7; Ioel 2:2, 11; Amos 5:18; Țef. 1:18</div>
<span class='nrver'>16. </span><span class='txtver'>o zi în care va răsuna trâmbița<span class='star'>*</span> și strigătele de război împotriva cetăților întărite și turnurilor înalte.<br></span>
<div class='xrf'><span class='star'><span class='star'>*</span></span>Ier. 4:19</div>
<span class='nrver'>17. </span><span class='txtver'>&bdquo;Atunci voi pune pe oameni la strâmtorare, și vor bâjbâi ca niște orbi<span class='star'>*</span>, pentru că au păcătuit împotriva Domnului; de aceea le voi vărsa sângele<span class='star'>**</span> ca praful, și carnea, ca gunoiul<span class='star'>&#8224;</span>!&rdquo;<br></span>
<div class='xrf'><span class='star'><span class='star'>*</span></span>Deut. 28:29; Isa. 59:10. <span class='star'><span class='star'>**</span></span>Ps. 79:3. <span class='star'><span class='star'>&#8224;</span></span>Ps. 83:10; Ier. 9:22; Ier. 16:4</div>
<span class='nrver'>18. </span><span class='txtver'>Nici argintul<span class='star'>*</span>, nici aurul lor nu vor putea să-i izbăvească, în ziua mâniei Domnului; ci toată țara va fi mistuită<span class='star'>**</span> de focul geloziei Lui, căci va nimici deodată pe toți<span class='star'>&#8224;</span> locuitorii țării.<br></span>
<div class='xrf'><span class='star'><span class='star'>*</span></span>Prov. 11:4; Ezec. 7:19. <span class='star'><span class='star'>**</span></span>Țef. 3:8. <span class='star'><span class='star'>&#8224;</span></span>Țef. 1:2, 3</div>
<a name=2></a><h2>Capitolul 2</h2><h3>Amenințări împotriva popoarelor străine</h3>
<span class='nrver'>1. </span><span class='txtver'>Veniți-vă<span class='star'>*</span> în fire și cercetați-vă, neam fără rușine,<br></span>
<div class='xrf'><span class='star'><span class='star'>*</span></span>Ioel 2:16</div>
<span class='nrver'>2. </span><span class='txtver'>până nu se împlinește hotărârea &ndash; ca pleava<span class='star'>*</span> trece vremea &ndash; până nu vine peste voi mânia aprinsă<span class='star'>**</span> a Domnului, până nu vine peste voi ziua mâniei Domnului!<br></span>
<div class='xrf'><span class='star'><span class='star'>*</span></span>Iov 21:18; Ps. 1:4; Isa. 17:13; Osea 13:3. <span class='star'><span class='star'>**</span></span>2Împ. 23:26</div>
<span class='nrver'>3. </span><span class='txtver'>Căutați<span class='star'>*</span> pe Domnul, toți cei smeriți<span class='star'>**</span> din țară, care împliniți poruncile Lui! Căutați dreptatea, căutați smerenia! Poate că<span class='star'>&#8224;</span> veți fi cruțați în ziua mâniei Domnului.<br></span>
<div class='xrf'><span class='star'><span class='star'>*</span></span>Ps. 105:4; Amos 5:6. <span class='star'><span class='star'>**</span></span>Ps. 76:9. <span class='star'><span class='star'>&#8224;</span></span>Ioel 2:14; Amos 5:15; Iona 3:9</div>
<span class='nrver'>4. </span><span class='txtver'>Căci Gaza<span class='star'>*</span> va fi părăsită, Ascalonul va fi pustiit, poporul din Asdod va fi izgonit ziua în amiaza<span class='star'>**</span> mare, și Ecronul va fi smuls din rădăcini.<br></span>
<div class='xrf'><span class='star'><span class='star'>*</span></span>Ier. 47:4, 5; Ezec. 25:15; Amos 1:6-8; Zah. 9:5, 6. <span class='star'><span class='star'>**</span></span>Ier. 6:4; Ier. 15:8</div>
<span class='nrver'>5. </span><span class='txtver'>Vai de locuitorii de pe malurile mării<span class='star'>*</span>, vai de neamul cheretiților! Așa a vorbit Domnul împotriva ta, Canaane<span class='star'>**</span>, țara filistenilor: &bdquo;Te voi nimici, și nu vei mai avea locuitori!&rdquo;<br></span>
<div class='xrf'><span class='star'><span class='star'>*</span></span>Ezec. 25:16. <span class='star'><span class='star'>**</span></span>Ios. 13:3</div>
<span class='nrver'>6. </span><span class='txtver'>Malurile mării vor ajunge izlazuri de pășunat, locuințe pentru păstori și târle<span class='star'>*</span> de oi.<br></span>
<div class='xrf'><span class='star'><span class='star'>*</span></span>Isa. 17:2; Țef. 2:14</div>
<span class='nrver'>7. </span><span class='txtver'>Malurile acestea vor fi pentru rămășițele<span class='star'>*</span> casei lui Iuda; acolo vor paște; se vor odihni seara în casele Ascalonului; căci Domnul Dumnezeul lor nu-i va uita<span class='star'>**</span> și va aduce înapoi<span class='star'>&#8224;</span> pe prinșii lor de război.<br></span>
<div class='xrf'><span class='star'><span class='star'>*</span></span>Isa. 11:11; Mica 4:7; Mica 5:7, 8; Hag. 1:12; Hag. 2:2; Țef. 2:9. <span class='star'><span class='star'>**</span></span>Exod. 4:31; Luc. 1:68. <span class='star'><span class='star'>&#8224;</span></span>Ps. 126:1; Ier. 29:14; Țef. 3:20</div>
<span class='nrver'>8. </span><span class='txtver'>&bdquo;Am auzit<span class='star'>*</span> ocările Moabului și batjocurile<span class='star'>**</span> copiilor lui Amon, când defăimau pe poporul Meu și se ridicau<span class='star'>&#8224;</span> cu trufie împotriva hotarelor lor.<br></span>
<div class='xrf'><span class='star'><span class='star'>*</span></span>Ier. 48:27; Ezec. 25:8. <span class='star'><span class='star'>**</span></span>Ezec. 25:3, 6. <span class='star'><span class='star'>&#8224;</span></span>Ier. 49:1</div>
<span class='nrver'>9. </span><span class='txtver'>De aceea, pe viața Mea, zice Domnul oștirilor, Dumnezeul lui Israel, că Moabul<span class='star'>*</span> va fi ca Sodoma, și copiii lui Amon<span class='star'>**</span>, ca Gomora: un loc acoperit<span class='star'>&#8224;</span> cu mărăcini, o groapă de sare, un pustiu veșnic; rămășița<span class='star'>&#8224;&#8224;</span> poporului Meu îi va jefui, rămășița neamului Meu îi va stăpâni.&rdquo;<br></span>
<div class='xrf'><span class='star'><span class='star'>*</span></span>Isa. 15; Ier. 48; Ezec. 25:9; Amos 2:1. <span class='star'><span class='star'>**</span></span>Amos 1:13. <span class='star'><span class='star'>&#8224;</span></span>Gen. 19:25; Deut. 29:23; Isa. 13:19; Isa. 34:13; Ier. 49:18; Ier. 15:40. <span class='star'><span class='star'>&#8224;&#8224;</span></span>Țef. 2:7</div>
<span class='nrver'>10. </span><span class='txtver'>Lucrul acesta li se va întâmpla pentru mândria<span class='star'>*</span> lor, pentru că au batjocorit și au fost semeți cu poporul Domnului oștirilor.<br></span>
<div class='xrf'><span class='star'><span class='star'>*</span></span>Isa. 16:6; Ier. 48:29</div>
<span class='nrver'>11. </span><span class='txtver'>Domnul va fi grozav împotriva lor, căci va nimici pe toți dumnezeii pământului; și fiecare se va închina<span class='star'>*</span> înaintea Lui în țara lui, în toate ostroavele<span class='star'>**</span> neamurilor.<br></span>
<div class='xrf'><span class='star'><span class='star'>*</span></span>Mal. 1:11; Ioan 4:21. <span class='star'><span class='star'>**</span></span>Gen. 10:5</div>
<span class='nrver'>12. </span><span class='txtver'>&bdquo;Chiar și voi, etiopienilor<span class='star'>*</span>, veți fi străpunși cu sabia<span class='star'>**</span> Mea.&rdquo;<br></span>
<div class='xrf'><span class='star'><span class='star'>*</span></span>Isa. 18:1; Isa. 20:4; Ier. 46:9; Ezec. 30:9. <span class='star'><span class='star'>**</span></span>Ps. 17:13</div>
<span class='nrver'>13. </span><span class='txtver'>El Își va întinde mâna și spre miazănoapte, va nimici Asiria<span class='star'>*</span> și va preface Ninive într-o pustietate, într-un pământ fără apă ca pustiul.<br></span>
<div class='xrf'><span class='star'><span class='star'>*</span></span>Isa. 10:12; Ezec. 31:3; Naum 1:1; Naum 2:10; Naum 3:15, 18</div>
<span class='nrver'>14. </span><span class='txtver'>În mijlocul cetății se vor culca<span class='star'>*</span> turme de vite<span class='star'>**</span> de tot felul; pelicanul<span class='star'>&#8224;</span> și ariciul vor rămâne noaptea pe acoperișurile stâlpilor ei. La ferestre se vor auzi țipetele lor, pustiirea va fi în prag, căci căptușeala<span class='star'>&#8224;&#8224;</span> de cedru va fi scoasă.<br></span>
<div class='xrf'><span class='star'><span class='star'>*</span></span>Țef. 2:6. <span class='star'><span class='star'>**</span></span>Isa. 13:21, 22. <span class='star'><span class='star'>&#8224;</span></span>Isa. 34:11, 14. <span class='star'><span class='star'>&#8224;&#8224;</span></span>Ier. 22:14</div>
<span class='nrver'>15. </span><span class='txtver'>Iată, dar, cetatea aceea veselă, care stătea<span class='star'>*</span> plină de încredere și<span class='star'>**</span> zicea în inima ei: &bdquo;Eu și niciuna afară de mine!&rdquo; Vai! cum s-a prefăcut în pustiu și în culcuș de fiare! Toți cei ce trec pe lângă ea fluieră<span class='star'>&#8224;</span> și arată<span class='star'>&#8224;&#8224;</span> cu mâna!<br></span>
<div class='xrf'><span class='star'><span class='star'>*</span></span>Isa. 47:8. <span class='star'><span class='star'>**</span></span>Apoc. 18:7. <span class='star'><span class='star'>&#8224;</span></span>Iov 27:23; Plâng. 2:15; Ezec. 27:36. <span class='star'><span class='star'>&#8224;&#8224;</span></span>Naum 3:19</div>
<a name=3></a><h2>Capitolul 3</h2><h3>Pedeapsa Ierusalimului &ndash; Făgăduințe</h3>
<span class='nrver'>1. </span><span class='txtver'>Vai de cetatea îndărătnică și spurcată, vai de cetatea plină de asuprire!<br></span>
<span class='nrver'>2. </span><span class='txtver'>Ea n-ascultă<span class='star'>*</span> de niciun glas, nu<span class='star'>**</span> ține seama de mustrare, nu se încrede în Domnul, nu se apropie de Dumnezeul său.<br></span>
<div class='xrf'><span class='star'><span class='star'>*</span></span>Ier. 22:21. <span class='star'><span class='star'>**</span></span>Ier. 5:3</div>
<span class='nrver'>3. </span><span class='txtver'>Căpeteniile<span class='star'>*</span> ei în mijlocul ei sunt niște lei care răcnesc; judecătorii ei sunt niște lupi de seară<span class='star'>**</span> care nu mai lasă niciun os până dimineața.<br></span>
<div class='xrf'><span class='star'><span class='star'>*</span></span>Ezec. 22:27; Mica 3:9-11. <span class='star'><span class='star'>**</span></span>Hab. 1:8</div>
<span class='nrver'>4. </span><span class='txtver'>Prorocii ei sunt ușuratici<span class='star'>*</span> și înșelători; preoții ei pângăresc lucrurile sfinte, calcă<span class='star'>**</span> Legea.<br></span>
<div class='xrf'><span class='star'><span class='star'>*</span></span>Ier. 23:11, 32; Plâng. 2:14; Osea 9:7. <span class='star'><span class='star'>**</span></span>Ezec. 22:26</div>
<span class='nrver'>5. </span><span class='txtver'>Domnul<span class='star'>*</span> este fără prihană în mijlocul<span class='star'>**</span> ei. El nu face nicio nelegiuire; în fiecare dimineață, El Își scoate la lumină judecățile, fără să înceteze vreodată; dar cine este nelegiuit<span class='star'>&#8224;</span> nu știe de rușine!<br></span>
<div class='xrf'><span class='star'><span class='star'>*</span></span>Deut. 32:4. <span class='star'><span class='star'>**</span></span>Țef. 3:15, 17; Mica 3:11. <span class='star'><span class='star'>&#8224;</span></span>Ier. 3:3; Ier. 6:15; Ier. 8:12</div>
<span class='nrver'>6. </span><span class='txtver'>&bdquo;Am nimicit neamuri, le-am dărâmat turnurile, le-am pustiit ulițele, și nu mai trece nimeni pe ele! Cetățile lor sunt pustiite, nu mai au niciun om în ele și nimeni nu mai locuiește în ele!<br></span>
<span class='nrver'>7. </span><span class='txtver'>Ziceam<span class='star'>*</span>: &bdquo;Dacă ai voi măcar să te temi de Mine și să ții seama de mustrare! Nu ți-ar fi nimicită locuința și n-ar veni peste tine toate pedepsele cu care te-am amenințat.&rdquo; Dar ei s-au grăbit să-și<span class='star'>**</span> strice toate faptele.<br></span>
<div class='xrf'><span class='star'><span class='star'>*</span></span>Ier. 8:6. <span class='star'><span class='star'>**</span></span>Gen. 6:12</div>
<span class='nrver'>8. </span><span class='txtver'>De aceea așteptați<span class='star'>*</span> numai, zice Domnul, până în ziua când Mă voi scula la pradă: căci am hotărât să strâng<span class='star'>**</span> neamurile, să adun împărățiile, ca să-Mi vărs urgia peste ele, toată aprinderea mâniei Mele; căci toată țara va fi mistuită<span class='star'>&#8224;</span> de focul geloziei Mele.<br></span>
<div class='xrf'><span class='star'><span class='star'>*</span></span>Ps. 27:14; Ps. 37:34; Prov. 20:22. <span class='star'><span class='star'>**</span></span>Ioel 3:2. <span class='star'><span class='star'>&#8224;</span></span>Țef. 1:18</div>
<span class='nrver'>9. </span><span class='txtver'>Atunci voi da popoarelor buze curate<span class='star'>*</span>, ca toți să cheme Numele Domnului, ca să-I slujească într-un gând.<br></span>
<div class='xrf'><span class='star'><span class='star'>*</span></span>Isa. 19:18</div>
<span class='nrver'>10. </span><span class='txtver'>Dincolo<span class='star'>*</span> de râurile Etiopiei, Îmi vor aduce daruri de mâncare închinătorii Mei, obștea Mea cea risipită.<br></span>
<div class='xrf'><span class='star'><span class='star'>*</span></span>Ps. 68:31; Isa. 18:1, 7; Isa. 60:4, etc.; Mal. 1:11; Fap. 8:27</div>
<span class='nrver'>11. </span><span class='txtver'>În ziua aceea, nu vei mai avea nevoie să roșești de toate faptele tale prin care ai păcătuit împotriva Mea; căci atunci voi scoate din mijlocul tău pe cei trufași<span class='star'>*</span>, și nu te vei mai îngâmfa pe muntele Meu cel sfânt!<br></span>
<div class='xrf'><span class='star'><span class='star'>*</span></span>Ier. 7:4; Mica 3:11; Mat. 3:9</div>
<span class='nrver'>12. </span><span class='txtver'>Voi lăsa în mijlocul tău un popor<span class='star'>*</span> smerit și mic, care se va încrede în Numele Domnului.<br></span>
<div class='xrf'><span class='star'><span class='star'>*</span></span>Isa. 14:32; Zah. 11:11; Mat. 5:3; 1Cor. 1:27, 28; Iac. 2:5</div>
<span class='nrver'>13. </span><span class='txtver'>Rămășițele<span class='star'>*</span> lui Israel nu<span class='star'>**</span> vor mai săvârși nelegiuire, nu vor mai spune minciuni<span class='star'>&#8224;</span> și nici în gura lor nu se va mai găsi o limbă înșelătoare. Ci vor paște și se vor odihni<span class='star'>&#8224;&#8224;</span>, și nimeni nu-i va tulbura.&rdquo;<br></span>
<div class='xrf'><span class='star'><span class='star'>*</span></span>Mica 4:7; Țef. 2:7. <span class='star'><span class='star'>**</span></span>Isa. 60:21. <span class='star'><span class='star'>&#8224;</span></span>Isa. 63:8; Apoc. 14:5. <span class='star'><span class='star'>&#8224;&#8224;</span></span>Ezec. 34:28; Mica 4:4; Mica 7:14</div>
<span class='nrver'>14. </span><span class='txtver'>Strigă<span class='star'>*</span> de bucurie, fiica Sionului! Strigă de veselie, Israele! Bucură-te și saltă de veselie din toată inima ta, fiica Ierusalimului!<br></span>
<div class='xrf'><span class='star'><span class='star'>*</span></span>Isa. 12:6; Isa. 54:1; Zah. 2:10; Zah. 9:9</div>
<span class='nrver'>15. </span><span class='txtver'>Domnul a abătut de la tine pedepsele tale, a îndepărtat pe vrăjmașul tău; Domnul, Împăratul<span class='star'>*</span> lui Israel, este în<span class='star'>**</span> mijlocul tău; nu trebuie să te mai temi de nicio nenorocire!<br></span>
<div class='xrf'><span class='star'><span class='star'>*</span></span>Ioan 1:49. <span class='star'><span class='star'>**</span></span>Ezec. 48:35; Țef. 3:5, 17; Apoc. 7:15; Apoc. 21:3, 4</div>
<span class='nrver'>16. </span><span class='txtver'>În ziua aceea se va zice<span class='star'>*</span> Ierusalimului: &bdquo;Nu te teme de nimic! Sioane, să nu-ți<span class='star'>**</span> slăbească mâinile!<br></span>
<div class='xrf'><span class='star'><span class='star'>*</span></span>Isa. 35:3, 4. <span class='star'><span class='star'>**</span></span>Evr. 12:12</div>
<span class='nrver'>17. </span><span class='txtver'>Domnul Dumnezeul tău este în mijlocul tău<span class='star'>*</span>, ca un viteaz care poate ajuta; Se va bucura<span class='star'>**</span> de tine cu mare bucurie, va tăcea în dragostea Lui și nu va mai putea de veselie pentru tine.&rdquo;<br></span>
<div class='xrf'><span class='star'><span class='star'>*</span></span>Țef. 3:15. <span class='star'><span class='star'>**</span></span>Deut. 30:9; Isa. 62:5; Isa. 65:19; Ier. 32:41</div>
<span class='nrver'>18. </span><span class='txtver'>&bdquo;Voi strânge pe cei întristați<span class='star'>*</span>, care sunt departe de adunarea sfântă, pe cei ieșiți din sânul tău, asupra cărora acum apasă ocara.<br></span>
<div class='xrf'><span class='star'><span class='star'>*</span></span>Plâng. 2:6</div>
<span class='nrver'>19. </span><span class='txtver'>Iată, în vremea aceea, voi lucra împotriva tuturor asupritorilor tăi; voi izbăvi pe cei șchiopi<span class='star'>*</span> și voi strânge pe cei ce au fost izgoniți, și îi voi face o pricină de laudă și de slavă în toate țările unde sunt de ocară acum.<br></span>
<div class='xrf'><span class='star'><span class='star'>*</span></span>Ezec. 34:16; Mica 4:6, 7</div>
<span class='nrver'>20. </span><span class='txtver'>În vremea aceea, vă voi aduce<span class='star'>*</span> înapoi; în vremea aceea, vă voi strânge; căci vă voi face o pricină de slavă și de laudă între toate popoarele pământului, când voi aduce înapoi pe prinșii voștri de război sub ochii voștri, zice Domnul.&rdquo;<br></span>
<div class='xrf'><span class='star'><span class='star'>*</span></span>Isa. 11:12; Isa. 27:12; Isa. 56:8; Ezec. 28:25; Ezec. 34:13; Ezec. 37:21; Amos 9:14</div>
